U magisterských státnic je situace podobně jednochá jako u matematiky u bakalářských státnic. Takže jsou texty rozděleny do hloubky jednotlivých okruhů.
Jedinou výjimku tvoří Složitost a vyčíslitelnost, která je částečně sdílená.

V kořeni jsou vytvořené soubory, které slučují všechny otázky pro daný studijní plán. Jednotlivé součásti jsou načítány z adresáře „spolecne“ a adresáře pro odpovídající obor.

Názvy souborů jsem se snažil udělat v podobném duchu jako u bakalářské části, tedy přesný název dané části bez diakritiky s nahrazenými nepovolenými znaky, ale některé otázky byly příliš dlouhé, takže jsem je zkrátil a doplnil třemi tečkami (nejlépe v místě čárky).
Navíc jsem zavedl pravidlo zkracování podle dvojtečky, tedy pokud se někde v názvu vyskytovala dvojtečka (a text před ní stačil pro rozlišení), tak text za dvojtečkou se již do názvu nepíše (a nenahrazuje trojtečkou). Příklady:
„Věty o zrychlení a o mezerách, věty o hierarchii tříd složitosti, konstruovatelné funkce, vztahy mezi časovými a prostorovými mírami a determinismem a nedeterminismem, Savitchova věta“ -> „Vety_o_zrychleni_a_o_mezerach...“
„Metody tvorby algoritmů: rozděl a panuj, dynamické programování, hladový algoritmus“ -> „Metody_tvorby_algoritmu“

Také jsem ponechal konvenci ve velikosti písmen, tedy okruhy, obory, otázky atd. velkými písmeny, ale adresáře vždy malými (bylo to tak i u bakalářské části).
